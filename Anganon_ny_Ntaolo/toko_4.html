<!DOCTYPE html>
<html lang="en">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Document</title>
</head>
<body>
    TOKO IV. -ZAZA NANOTO

Nony afaka folo taona, sendra nanatrika ny mpamboly Rasoabemanana,
dia nihetsi-jaza teny izy. Ary hoy nv zaza: "Ento mody aho, Adarà, fa tsy
ravin-tàko aho fa hitàko; tsy ravin'ovy aho ka hanovy; tsy lambo aho
ka hibohibohy; tsy trandraka aho ka hiborobodaka; tsy alika aho ka ho
sarotra aman-delany; tsy aketa aho ka hietaketaka; tsy sokina aho ka ho
faty amam-bolony; tsy vato aho ka hikodiadia; tsy ontsy aho ka tsiomeroa;
tsy zavona aho ka hanenika ny tany; tsy akoholaby aho ka hahatsiaro andro
maraina; tsy akanga aho ka hifaoha anaka; tsy voay aho ka hiandry fitàna.
Fa izaho no saonjo an-kihin-karana: (1) tsy hadim-body, tsy hanin-dravina;
raha dikai-mahabe lohalika, harihi-mahagoa-maso, tondroi-mahamondry
tanana, atono antambo, andrahoin-doza. Ary koa, vahivoraka an-dafy aho:
lolohavi-mahasola, dikai-mahabe kibo, avela mahamondry tongotra. Voay
be miandry fitàna aho: setrain-daka-mandrendrika, robohi-manehi-baniana.
Trano be tazana aho, ka na maro aza tsy ahazoana an-entana, fa
raha ahazoana mandratra; koa raha mitazana ahy ny any an-dafin'ny
riaka, dia anampiko (2) ahy koa".

Dia nentiny tery amin' ny sola-bato Rasoabemanana hizaha izay hiterahany. 
Ary hoy ny zaza tao an-kibony: Tsy tiako ity, Adarà, fa fanatodizam-papango sy fiteraham-boromahery. 
Fa ny papango homana akoho-kely, sady mirehareha homana eny ambonin'ny tompony; ary na dia ompa
aza no manaraka azy, vao mainka mahabe aina azy hany. Ny voromahery
hitako fa mahery, ka izay faohiny, - ny tsy voa dia mifaifay, (3) ary ny voa
dia tsy vanon-ko raha; (4) ny mby an-tanany tsy mba mety latsaka. Koa
dia ento miainga aho, Adarà, fa halako ity tany ity, satria tanin'ny mpihako : (5) mahery fa miasa tanana; 
tsy manam-bahoaka hinaina, tsy manam-bahoaka hirahina; koa dia tsy misy hiandrianana izany", 
Dia niala teny reniny, ary notsipahiny ny vato ka folo ambakambaka (7).

Ary nongoahany indray reniny ho eny an-tampon' ny tendrombohitra
avo dia avo, ka hoy izy : "fiako ity, Adará, ka eto aho no hateraka; fa avo
noho ny be ity, ka andrandrain' ny maro, ary misy betsaka hantsoina». Nefa
nivadika indray ny zaza ka nanao hoe : «Ny soa anie ity dia soa, Adarà,
nefa sady tanin-dolo no tanin' angatra, ka izany no tsy itiavako azy; fa ny
tsara mitsoka eto, ny ratsy mitsoka eto». Koa dịa niainga indray izy sady no-
tsipahiny iny tendrombohitra iny, ka tomandeboka (8) ny tany, ary nikodia-
dia sady torotoro ny vato.

Rehefa izany dia niainga indray izy, ka nentiny nitety izao ravin-kazo
rehetra izao reniny, sady niteny izy hoe : «Tsy tiako ity, Adarà, fa arivo
lahy no manjaka : ny be tarihin' ny kely; ka tsy misy fiasana izao, fa
tanin-tsifaka, (9) tanim-barika, tanin-damb0, tanim-biby; ka ento mody
aho, Adarà, fa halako ity, satria tanin' ny mpikolialia>. Koa dia niainga
indray izy, sady notsipahiny ny hazo, ka folo montsamontsana sy niombo-
tra amam-potony ary nianga amam-pakany.

Dia lasa indray izy mianaka nilentika tao anaty rano hitady izay haha-
terahany, ka hoy indray ny zaza : «Tsy tiako ity, Adarà, fa maro biby
malama, ka tsy hita horaharahaina, tsy hisy hiandrianako>. Dia nievotra
indray izy ka nitsoaka tao anaty rano, sady nokobahiny ny rano ka ritra; ary
ny biby tao nokobakobahin' ny riaka, ka nitsinkafona teny ambonin ny
rano. Dia hoy izy : «Tiako ity, Adarà fa fandria-malemy lafika, ka tsy
itadiavako lafika sy ondana. Nefa tsy tiako indray ity, fa tsihy be tsy azo
ahorona, lamba soa tsy azo asafotra, ondam-be tsy enti-mandeha». Raha
vao tapitra izany teniny izany, dia niala indray izy, ka notehafiny ny rano
vao lasa nody izy; koa izany, hono, no nampanonjanonja ny riaka (10).
Ary any an-tanàna indray reniny no namantana.

Nony efa tafakatra reniny dia nasainy nankeny am-bovonana, ka hoy
izy: «Tiako ity, Adarà, fa arivo lahy miroza (11) sy telo lahy mitokana. (12)
Ity no maro manaja sy maro manohana. Nefa tsy tiako indray ity, fa maro
manohana loatra, ka tsy mahatokam-panjakana ahy, satria andevolahy ny
ankamaroany eto, ka mahery vava be ihany, hany ka tsy misy hilatsahan' ny
rariny, ka ento midina aho, Adarà>,

Dia namantana teny amin' ny tapenaka atsimo indray reniny, nefa
mbola nolaviny ihany hoe : «Halako ity, Adarà, fa famonoana omby raha
misy maty, sy fanariam-paditr izay velona; ka ento aho ho any amin' ny
tapenaka avaratras.

Nony tonga teny amin' ny tapenaka avaratra indray reniny, dia hoy
Izy : «Halako ity, Adarà, fa fiantsoana an-Janahary : soa anie izy dia soa;
fa am-pita dia mpianadahy: ny tany no impito fitaka (13) izao, fa tsy miady
an-kitsy loha. Ento eny amin' ny lavan-trano atsinanana aho»,

Rehefa tonga teny reniny, dia izao indray no nambarany : Na soa
aza anie ity, Adarà, dia fisaoran' ny atsimo, fisaoran' ny andrefana, fa
mandry lava maro manainga; (14) koa tsy hitako na rariny izao andriany
lava izao na inona>.

«Ento aho ho any amin' ny sakamandimbiny, fa io no soa anivon' ny
alin-dahy manelo, arivo lahy milanja, zato lahy mihaga. Izaho dia zazalahy
sarotra, koa handrava tanin-drafin' olona mbamin' ny ahy dia ahy rahateo.


Manan-tombo anie izao, Adarà; raha fotoanina izao tsy tratra, mamotoa-
mahatratra; mitaky mahazo, itakian-tsy ahazoana; fa raha vonoiko an-davan-
taona, dia maty an-davan-taona, velomiko an-davan-taona, dia velona
andavan-taona. Mora atao velona, fa sarotra atao maty. Vatako izaho irery
ka foloalindahy no mihina, arivo lahy no manantsa, (15) zato lahy no
mihaga; tsy tafihin-dakana arivo aho, tsy alain-dakan-jato». Dia hoy reniny:
"Vatanao samy irery ve, anaka, ka dia tsy ho zakan-dakana arivo, tsy ho
zakan-dakan-jato? Ha ! an-troka (16) io hanola-dreny, an-tany hanola-
dray !»

Fa hoy indray ny zaza : «Izaho tsy manatihitihy (17) ny tia ahy, tsy
ratsy volana amin 'ny malaina ahy : fa ny manatihitihy ahy no tihitihiko,
(18) ny volana amiko no mba iratsiaka volana; raha soa volana amiko dia
mba havaniko ,na dia ny any an-dafin' ny riaka sy ny any ambonin' ny
lanitra aza. Fa izaho tsy namboarin' olon-tongotra, na namboarin' olon-
tanana, fa ny tany ahiko, ary ny lanitra ahin' Andriamanitra; fa Izy Andria-
manitra any ambony, ary izaho andriamanitra atỳ an-tany. Koa raha soasoa
volana amiko mba isoasóaviko volana; ary raha ratsiratsy volana amiko mba
iratsiratsiako volana; fa izaho no toka-mahasesi-tany».

Dia naniraka an-dreniny izy hitsidika ny andro, ka hoy reniny rehefa
avy nijery : «Mitondra vovonana ny andro». «Saka mandroba izao>, Adarà,
hoy ny zaza,: "mandroba ny lanitra izao, mandroba ny atsinanana izao,
mandroba ny andrefana izao, mandroba ny atsimo įzao; ka dia anampiko
ahy avy izao. Apoahy ny basy efatra arivo vava amin' ny lafin-tany efatra,
nefa anapoahy arivo vava aloha mankany an-danitra>. Dia nampanaovin-
dreniny izany, ka nony efa vita, dia hoy ny zaza : «Lehilahy izany, Adarà,
fa niady hafoloana ka apoahy amin' izao ny amin' ny lafn-tany efatra>.
Dia napoaka, ka nanontany izy na efa napoaka na tsia. Dia hoy ny navalin-
dreniny : Tsy nisy nety nipoaka, afa-tsy iray vava tatsy atsinanana>. "Veli-
rano amim-bahoaka izao, Adarà; azontsika ny tany izao, fa tsy nisy basy
nipoaka; ary tolona indray andro mantsana (19) izáo. Ho teraká amín 'izao
aho, Adarà, fa inty ny fiketrehana handrianao, ary iroa ny fketreham-bola-
mena kosa hitaingenako : fahafito an-tsakany, fahefatra ambin' ny folo
an-davany.

Nony efa ho teraka tokoa ny zaza, dia niteny izy hoe : «Alao ny motro,
(20) ka ataovy mirehitra be am-patana; ary anefeo antsy fiharatra aho, ka
atelemo amin' ny akondro, fa izaho tsy hiboaka miorika na hiboaka miva-
lana, fa hiboaka eto an-trokanao, Adarà>.

Rehefa nandre izany Ibemampanjaka vadiny, dia nalahelo ka loa-
bolana hoe : "Tsy izao va no tsy tiako !» Fa hoy ny navalin' ny vavy : «Ny
tsy manan-doza no ratsy, fa ny zaza no mpandova ray>. Koa dia nanefy
antsy fiháratra Ibemampanjaka ka nataony táo anatin' ny akondro ary
natelin' ny vadiny. Dia lasa izy nivoaka. Rehefa izany dia noraisin' ny zaza
ny antsy, ka raha mbola teo ambonin' ny fiketraham-bolamena reniny, dia
notatahany ny kibony hivoahany, ka nitsipika nitaingina teo ambonin' ny
fiketraham-bolamena izy. Dia maty teo reniny, ka nataony niantsinanan-
doha. Tamin' ny andro nahaterahany dia fola-pe avokoa ny zava-manana
aina rehetra na inona na inona, nitresatresaka ny vato, nivadibadika ny
tany, ary nikotrokotroka ny lanitra. Izany, hono, no nisehoan' ny horohor-
tany.

</body>
</html>