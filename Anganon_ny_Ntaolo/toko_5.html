<!DOCTYPE html>
<html lang="mg">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Document</title>
</head>
<body>
    <h1>TOKO V. - SAROTRA OMENA ANARANA</h1>
<p>
    Dia lasa Ihalampatana andevony nampitaitra an' Ibemampanjaka hoe :
    «Teraka Rasoabemanana vadinao, tompoko, nefa maty eo ambony fiketra-
    hana izy». Taitra tery Ibemampanjaka nony nandre izany, ka nanao hoe :
    «Antsoy faingana ahy Itsiaronantso, ka asaovy maka arivo vavy hampandro
    izao zaza izao>,
</p>
<p>
    Rehefa tonga ireo vehivavy arivo avy tao an-tampon' Ileolava, dia
    niditra tao an-trano mba handray ny zaza. Fa nony niakatra ny anankiray
    handray azy, dia notsipahiny, ka folaka ny feny. Niakatra koa ny anankiray
    dia notsipahiny, ka potsitra ny masony; ary ny sasany afa-nity; ny sasany
    tapa-tanana. Dia rainy no avy hampandro azy, kanjo notsipahiny, ka folaka
    terỳ ny teny. Dia tezitra rainy ka niloa-bava hoe : *Endrey zaza loza,
    zaza antambo ity, fa tan-kibo nanoto an-dreniny; latsaka an-tany, manoto
    an-drainy !>
</p>
<p>
    Dia niala teo amin' ny fiketraham-bolamena ny zaza ka nitsipika teo
    anatin' ny motro (1) niroborobo, ary novonjena notondrahan-drano ny
    motro, nefa tsy netyy maty, fa vao mainka nidedadeda. Nony noraisina ny
    zaza, dia malama tsy voahazona; ary na dia fatratra aza ny firehitry ny
    motro, dia tsy nampaninona azy akory. Dia hoy rainy tamin' Endriavelo,
    rahavavin-dRasoabema nana : «Loza ity, ka 'ndeha faingana hianao mankany
    amin-dRanakombe, ary mitondrà arivo. lahy milanja ampingaharatra sy
    saboha, (2) ary folo vavy hiaraka aminao>. Dia lasa izy.
</p>
<p>
    Fa sendra azon-tsindrimandry Ranakombe tamin' izay ka niteny hoe :
    «Iha lahy izao manako mahamay ahy izao P Fa tsy toroana aho vao maha-
    lala; tsy ilazana aho vao mahafantatra». Dia tonga tany aminy tamin' izay
    Endriavelo, ka notsenainy teny hoe : «Fantatro ihany ny dianao, fa tsy
    tongotro mandia alanana,° tsy tanako mandray joria,° fa teraka Rasoabe-
    manana, ka namóno olona ativo sy nandratra olona zato ny zanany.. Ehe !
    tsy izy izao, fa maniraha arivo lahy haka kitay, ka anampio lay teo mba
    hiroborobo ny motro, fa mila anarana izao zaza izao !"
</p>
<p>
    Dia lasa ilay iraka nanao araka ilay nolazainy, sady niainga koa
    Ranakombe ka tonga tany Ileolava. Fa nony mby teo am-baravarana izy,
    dia nitomany indray mandeha ny zaza ka tsy nivolana intsony. Rehefa
    nahita izany Ranakombe, dia naniraka izy hoe : "Makà ombilahy efa-dahy
    amín' Imangoronarivo, (3) ka vonoy amin'ny lafin-tany efatra. Ary analao
    efatra arivo lahy koa amin'Ileolava hanapoaka tafondro hampandroạna
    izao zaza izao>. Dia novonoina ny omby sady nandefasana tafondro efatra
    arivo vava ny lafin-tany efatra.
</p>
<p>
    Tamin' izay dia nanonona ny anaran' ny zaza Ranakombe ka nanao
    hoe :"«Akorakoray lahy, akorakoray lahy! fa izao no hataoko anaran' io
    zazalahy io: Ipapangolahilavelatra: tsy ome-maka, ome-maka eo imason-tompony;
    mipaoka eo imason-dray; maka ny eo am-pofoan-dreniny, na dia ompa aza 
    no ampanarahina azy vao mainka mahabe aina azy ihany.
    Harihina toy ny tany nahalavoana; tsy mandrasa lavitra, fa mandrasa am-
    bonin'ny loha. Lahý sarotra anie izao l» Nefa nandà ny zaza sady nihenjy
    eran'ny trano, fa tsy tiany izany anarana izany.
</p>

<p>
    "Meda lahy izao zaza jzao l> hoy Ranakombe, «hataoko hoe Andriam-
    boromahery no anarany : mifaofao (4) ka tsy maka afa-tsy eo imason' ny
    arivo lahy, tsy maka eo imason' ny olom-bitsy; koa ny tsy voa tsy vanon-ko
    raha, ary ny iafarany mibaibay; (5) ny an-tanany tsy latsaka; izany no toka-
    mahamamo tany, Tiako anie izany, ry baba>, hoy ny zaza; "nefa mpa-
    ngalatra sakan' akoho ireny, ka izany indray no tsy itiavako azy".
</p>
<p>
    «Akorakoray lahy, akorakoray lahy !» hoy Ranakombe, efa
    Andriandambozoma no anarany, izay mikotrokotro-tsy aman-kitra, (6)
    mamelona afo tsy am-poserana, (7) mikapakapa tsy am-pamaky, mihady
    tsy am-pangady, mivalan-tsaha tsy misava hivoka, (8) mitety bonga tsy
    amin-kapa, kibotry (9) valon-jato, vahatr ampanga valo arivo: ny tsy voa
    no asa, fa ny voa miroraka tsy vanon-ko raha>. «Ehe I tsy tiako izany, ry
    baba !» hoy ny zaza.
</p>
<p>
    «Meda lahy izao zaza izao !b hoy Ranakombe; "hataoko Andraifosa-
    lahibehatoka no anarany: mitratra-palahy, mivaniandahy sarotra, mitongotr
    Impanenjidahy, mifeo-mpamono samy irery; maka ny ambanin' ny famaky
    (10) toy izay ny ambanin' ny fe ,tsy homana ny ventiny fa mitroka ny rany.
    Izany no lahy sarotra amin 'ny tany. Koa raha vonoin' izany andavan'
    andro, dia maty andavan' andro; raha vonoin' izany andavan' alina, dia
    maty andavan' alina». «Tsy tiako izany, ry baba", hoy ny zaza.
</p>
<p>
    «Akorakoray lahy, akorakoray lahyl» hoy Ranakombe, efa ny anaran'
    izao zanakao izao hataoko hoe Andriantolohoboboka : misidin-tsy avo,
    nandeha tsy be, mitsororo-pihinana, (11) manta fanao barandro. (í2) Ny
    1ilo volany zato, ny fitrebika (13) arivo; mifoha amin' antsiva izy; mitelina
    ombilahy (14) iray. Izany no lahy sarotra amin' ny tany. «Tsy tiako izany,
    ry baba, hoy ny zaza, '«fa midian-olom-botry>.
</p>
<p>
    "Edrey, meda lahy izao zaza izao l» hoy Ranakombe. «Ny anaran' izao
    hataoko hoe Andriamitomoamibotretraka, (15) arivo lahy mamohotra, foloa-
    lindahy mihaga, zato lahy mihina; akorakora ihany no entiny, ka mahavaky
    tany ny hobiny». «Ehe I tsy tiako izany", hoy ny zaza, «fa lavo antonon-
    tonony, ka ny mavozo mandia loha, ny osa mandalo vady; tsy tiako akory
    izany, ry baba".
</p>
<p>
    Dia hoy Ranakombe : «Akorakoray lahy, akorakoray lahy I ny anaran'
    izao zanakao izao hataoko hoe Andriamborondolosarotralinafamorandro; ka
    ny andro ataony alina, ary ny alina ataony andro; mitelina omby (16) samy
    irery, nefa tsy mitondra antsy handidiana, tsy mila famaky hikapana>. «Tsy
    tiako koa izany, ry baba>, hoy ny zaza.
</p>
<p>
    «Meda lahy izao zaza izao hoy Ranakombe. «Ny anaran' izao
    zanako io hataoko hoe Andriankabikabilahy : milom-pa tsy many, milom-pa
    madio ,tsy afatotra an-tety, (17) tompoi-maro manana, miontsy be fahy,
    fary be vololona. Ny tain-kohony ambony tsy. lanin' amboa zato; ny tain-
    kohony ambany tsy lanin' amboa folo arivo; ny volon-keliny ibongoan
    trandraka, ny volo-masony ibongoan-tsokina, ny volon' orony anatodizan'
    ny voro-madinika, ny volon-dohany anatodizan' ný goaika, ny volon-katony
    iterahan' ny akanga; ny feny an-ila fanasan-damba, ny feny an-ila fanasana
    antsy, ny lohaliny riandriana, ny totohondriny tantanana, ny rantsan-tanany
    tandra, ny ranjony tafoforana, lzany no mirehaka hoe : «Atokony, atokony;
    loary, loary; homana ondrilahy zato; ombilahy folo ataony indray manezaka
    ihany; mandidy ny tsy handrahoina, manokána ny tsy hohanina, mandidy
    tsy amin' nymeso, mifira (18) tsy am-pamaky. Izany no lahy sarotra amin'
    ny tany». «Tsy tiako izany, ry baba», hoy ny zaza.
</p>

<p>
    «Akorakoray lahy, akorakoray lahy!» hoy Ranakombe! «fa ny anaran'
    izao zanako izao hataoko hoe Impandrafitrandriamanibola, fa izany no lahy
    sarotra amin' ny tany; mampiady ombilahy arivo, homana ombilahy zato
    indray manezaka ihany, taranak Impanarivo, anak' Itsimanankely, mana-
    mitra (19) ny an olona, mangorona ny ty an' ny tena; ny avy ao tsy azo
    alaina hariharina, fa azon-dahy loza.> Tsy tiako izany, ry baba,> hoy
    zaza. 
</p>
<p>
    «Meda lahy io zanako io !> hoy Ranakombe. «Ny anaran' izao zaza
    izao hataoko hoe Ingarabelahy, fa izany no lahy sarotra amin' ny tany :
    manemitra ny tsy azy, maka iy an-tan-tompony, taranaky ny mpanapaka,
    anak' Impamonoandroanio; tsy soa ny tany alehan' izany, fa izay alehany
    dia montsamontsana". "Ehe tsy tiako izany, ry baba", hoy ny zaza.
</p>
<p>
    Akorakoray lahy, akorakoray lahyl> hoy Ranakombe ! "fa ny
    anaran' izao zaza izáo hataoko hoe Andriambavitoalahy, fa ampela (20)
    sarotra amin' ny tany izany. Izy no taranak' Impamono, anak' Impamelona,
    taranak' Impizara, anak' Impanome, taranak Ivolamena, anak' Ivolafotsy;
    sarotra atao maty, mora atao velona; arivo mitia, zato mandala; (21) foloa-
    lindahy mihina, arivo lahy mihaga. Koa vonoin' izany andavan-taona dia
    maty andavan-taona; taranak' Impanarivo, anak' Ibezezika. Raha miandra
    izy, vaky ny lanitra; miondrika izy, forehitra ny tany; hitsahiny ny vato,
    folo ambakámbaka; mandrora izy, fahavaratra ny andro; tsy mandrora izy,
    maina ny taona". «Edrey ! ry aba, saiky tiako izany", hoy ny zaza, efa ao
    kely tsy itiavako azy",
</p>
<p>
    «Meda lahy io zaza io I» hoy Ranakombe. «Ny anaran' izao zaza izao
    hataoko loe Irainingeza, fa izany no lahy sarotra amin' ny tany, taranak
    Impanarivo, anak' bevoahangy," zafin' Ibevolafotsy, mampiady ombilahy
    arivo, homana ondry folo lahy índray manezaka, anak' Ibefanome, taranak'
    Ibefanolotra, zafin"Ibefzara, kitron Itsimamonokely>, «Ehe ! sy tiako
    izany, ry baba", hoy ny zaza.
</p>
<p>
    Efa saiky lany haika Ranakombe ,nefa izao no fara-teny nataony :
    «íza lahy no hataoko anaran' izao zaza izao ? Akorakoray lahy, akorakoray
    fa ny anarany hataoko hoe Iboniamasiboniamanoro, manoro ny any, manoro
    ny atỳ; mitaky mahazo, itakian-tsy azahoana; fotoanin-tsy tratra, mamotoa-
    mahatratra; mipenimpenim-bola, miara-manatsoly: (22) miandra izy, vakv
    ny lanitra; miondrika izy, forehitra ny tany; manoro atsinanana, mandripaka;
    manoro avaratra, mandringan-tamingana; manoro andrefana, tsy manam-
    para handimby; manoro atsimo, maimaim-parasy izay mikemakema miako-
    ho be reny. Tsy hita hiadiana, tsy hita hierena; tsy mialin-droa andro,
    fa mialin-dray andro no amelezany izao; mihovotra ny lanitra, mangorohoro
    tany, ritra ny rano, mikoa ny vohitra, lalovan-dahy sarotra; taranak'Ibeandavany,
    anak'Ibeantşakany; taranak' Ivolamena, anak Ivolafotsy:
    anak Impanome, taranak Impizara; taranak'Ididy, anak'Impanentitra,
    zafin'Ibevala; anak Ibezezika; taranak' Itsimanankompianafamanankovo-
    noina, anak'Itsimanankovelomina, zafin' Imanankoraisina. Ny vonoin'izany
    andavan-taona dia maty andavąn-taona; ny velominy andavan-taona dia
    velona andavan-taona. Ny fanjakany tsy ananan' olona; ny fiandrianany tsy
    iraisany amin' ny hafa, fa izy irery no antonona azy hatrany an-dafin ny
    riaka manetriketika. Manatihitiby 'ny an' olona, fa tsy mba tihitihin' olona.
    zafin' Andrianairery, anak' Itokamanantsoa. Tsy hitan' olona ho ama-
    miady, izy no mampandry tany, fa lahy sarotra. Fa ny biby no biby, ny voay
    no voay; fa izy no voay be miandry am-pitàna : setrain-daka-mandrendriká,
    robohi-manehi-baniana, trano be tazana : tsy ahazoana maro an-entana, fa
    raha ahazoana mandratra. Koa raha mitazantazana azy aza ny eny
    an-dafin' ny riaka eny, dia manampy azy koa. Ombilahy sakoko tandroka
    Ibonia ka sarotra iadiana: an-tendron-tandrony voatevika; diniridiriny, sola
    ny loha; an-tsofiny voakapoka, an-drambony voafioka, ambany kitrony
    voahitsany. Ny fofon'ainy manjary rambondanitra; ny tanany havanana
    mandritra alin-dahy; ny tanany havia mandritra arivo lahy; ny ombilahin-tongony mirehitra amin'ny tany. 
    Mizaozao ny akata; taman-deboka (23) ny tany ary may ny tanàna. Manitra omby ny vohiny;
    ka be varanga mody, (24) sady tsy lany toaka. Toaka iray siny lahy ny an Tbonia ka mahamamo
    arivo lahy.
</p>
</body>
</html>
